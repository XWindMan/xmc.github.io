---
layout: post
title: '一栋红楼，一场梦'
author: WindMan
date: 2020-6-6
tags: read 
---
> 文字在这里堆砌成万里长城

# 红楼梦17首经典诗词

+ 作者题绝
> 满纸荒唐言，一把辛酸泪！
都云作者痴，谁解其中味？

+  太虚幻境楹联
> 假作真时真亦假，无为有处有还无。

+  好了歌
> 世人都晓神仙好，惟有功名忘不了。
古今将相在何方，荒冢一堆草没了。
世人都晓神仙好，只有金银忘不了。
终朝只恨聚无多，及到多时眼闭了。
世人都晓神仙好，只有娇妻忘不了。
君生日日说恩情，君死又随人去了。
世人都晓神仙好，只有儿孙忘不了。
痴心父母古来多，孝顺儿孙谁见了。

+ 王叔晖 林黛玉  终身误
> 都道是金玉良姻，俺只念木石前盟。
空对着，山中高士晶莹雪；
终不忘，世外仙姝寂寞林。
叹人间，美中不足今方信。
纵然是齐眉举案，到底意难平。

+  枉凝眉
> 一个是阆苑仙葩，一个是美玉无暇。
若说没奇缘，今生偏又遇着他；
若说有奇缘，如何心事终虚化？
一个枉自嗟呀，一个空劳牵挂。
一个是水中月，一个是镜中花。
想眼中能有多少泪珠儿，
怎经得秋流到冬尽，春流到夏！

+  恨无常
> 喜荣华正好，恨无常又到。
眼睁睁，把万事全抛。
荡悠悠，把芳魂消耗。
望家乡，路远山高。
故向爹娘梦里相寻告：
儿命已入黄泉，
天伦呵，须要退步抽身早！

+ 王叔晖 王熙凤-平儿  世难容  
> 气质美如兰，才华阜比仙。
天生成孤僻人皆罕。
你道是啖肉食腥膻，视绮罗俗厌；
却不知太高人愈妒，过洁世同嫌。
可叹这，青灯古殿人将老；
辜负了，红粉朱楼春色阑。
到头来，依旧是风尘肮脏违心愿。
好一似，无暇白玉遭泥陷；
又何须，王孙公子叹无缘。
说到辛酸处，荒唐愈可悲。
由来同一梦，休笑世人痴！

+  聪明累
> 机关算尽太聪明，反算了卿卿性命。
生前心已碎，死后性空灵。
家富人宁，终有个家亡人散各奔腾。
枉费了，意悬悬半世心；
好一似，荡悠悠三更梦。
忽喇喇似大厦倾，昏惨惨似灯将尽。
呀！一场欢喜忽悲辛。叹人世，终难定。

+  晚韶华
> 镜里恩情，更那堪梦里功名！
那美韶华去之何迅！再休提绣帐鸳衾。
只这带珠冠，
披凤袄，也抵不了无常性命。
虽说是，
人生莫受老来贫，也须要阴骘积儿孙。
气昂昂头戴簪缨，气昂昂头戴簪缨；
光灿灿胸悬金印；
威赫赫爵禄高登，威赫赫爵禄高登；
昏惨惨黄泉路近。
问古今将相可还存？
也只是虚名儿与后人钦敬。

+ 王叔晖 晴雯补裘  好事终 
> 画梁春尽落香尘。
擅风情，秉月貌，便是败家的根本。
箕裘颓堕皆从敬，家事消亡首罪宁。
宿孽总因情。

+  西江月
> 无故寻愁觅恨，有时似傻如狂；
纵然生得好皮囊，腹内原来草莽。
潦倒不通世务，愚顽怕读文章；
行为偏僻性乖张，那管世人诽谤！
富贵不知乐业，贫穷难耐凄凉；
可怜辜负好韶光，于国于家无望。
天下无能第一，古今不肖无双；
寄言纨袴与膏粱，莫效此儿形状！

+  黛玉容貌
> 两弯似蹙非蹙笼烟眉，
一双似喜非喜含情目。
态生两靥之愁，娇袭一身之病。
泪光点点，娇喘微微。
闲静时如姣花照水，行动处似弱柳扶风。
心较比干多一窍，病如西子胜三分。

+ 王叔晖 憨湘云醉眠芍药裀  护官符
> 贾不假，白玉为堂金作马。
阿房宫，三百里，
住不下金陵一个史。
东海缺少白玉床，龙王来请金陵王。
丰年好大雪，珍珠如土金如铁。
宁国府上房楹联
世事洞明皆学问，人情练达即文章。

+  秦可卿房内楹联
> 嫩寒锁梦因春冷，芳气袭人是酒香。

+  薄命司楹联
> 春恨秋悲皆自惹，花容月貌为谁妍。

+  警幻仙姑作歌曰
> 春梦随云散，飞花逐水流。
寄言众儿女，何必觅闲愁。

+ 王叔晖 红楼梦人物  葬花吟黛玉
> 花谢花飞花满天，红消香断有谁怜？
游丝软系飘春榭，落絮轻沾扑绣帘。
闺中女儿惜春暮，愁绪满怀无处诉，
手把花除出绣闺，忍踏落花来复去。
柳丝榆荚自芳菲，不管桃飘与李飞。
桃李明年能再发，明年闺中知有谁？
三月香巢已垒成，梁间燕子太无情！
明年花发虽可啄，却不道人去梁空巢也倾。
一年三百六十日，风刀霜剑严相逼，
明媚鲜妍能几时，一朝飘泊难寻觅。
花开易见落难寻，阶前愁杀葬花人，
独倚花锄泪暗洒，洒上空枝见血痕。
杜鹃无语正黄昏，荷锄归去掩重门。
青灯照壁人初睡，冷雨敲窗被未温。
怪奴底事倍伤神，半为怜春半恼春：
怜春忽至恼忽去，至又无言去不闻。
昨宵庭外悲歌发，知是花魂与鸟魂？
花魂鸟魂总难留，鸟自无咽花自羞。
愿奴肋下生双翼，随花飞到天尽头。
天尽头，何处有香丘？
未若锦囊收艳骨，一抔净土掩风流。
质本洁来还洁去，强于污掉陷渠沟。
尔今死去侬收葬，未卜侬身何日丧？
侬今葬花人笑痴，他年葬侬知是谁？
试看春残花渐落，便是红颜老死时。
一朝春尽红颜老，花落人亡两不知！

